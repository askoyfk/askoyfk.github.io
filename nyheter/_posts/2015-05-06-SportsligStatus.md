---
layout: page
title: Sportslig status
author: Kjetil Sørtun, Sportslig leder
---

Senior og Ungdomsavdelingene i Askøy FK har nå gjennomført ca 1 måned av sesongen. 

Jeg har hatt gleden av å se kamper på mange nivåer og fått med meg mange gode prestasjoner, mye fotballglede og også mange gode resultater.

Først og fremst er jeg opptatt av prestasjoner, holdninger, innsats, lagspiller og "Fair Play". 
Utviklingen i Askøy FK måles ikke i resultatene på enkelt kamper, men i hvordan spillere, trenger, lag og klubb presterer over flere sesonger. 
Målet er hele tiden å bli litt bedre for hver trening og hver kamp. 
Når dette ligger til grunn vil resulatene komme. 
Resultatene kommer ikke av seg selv, men igjennom trening, mer trening og enda mer trening.

Her er en liten status så langt.

### Jenter 13

Vi har påmeldt et lag i 2 divisjon avdeling 2. Så langt har de gjennomført tre kamper, tre seiere og 18-0 i målforskjell. 
Jeg har dessverre ikke hatt mulighet til å se jentene i aksjon, men neste hjemmekamp er 15. mai mot Sotra klokken 18:30, og den skal jeg ha med meg!
Askøy har "tradisjon" for å være gode på Jenter 13, og ble kretsmestere i fjor. Dette er gøy!

### Gutter 13

Gutter 13 har påmeldt tre lag; et lag i første divisjon, et lag i 3 divisjon og et 7-er lag i 1 divisjon.

7-er laget har fått en god start, gjennomført to kamper, to seiere og 20-9 i målforskjell. Neste hjemmekamp er torsdag 7 mai klokken 18:30 på myrane. 
Laget i andre divisjon har gjennomført tre kamper og plasert seg fint midt på tabellen med 1 seier og to tap.
Laget i første divisjon har gjennomført fire kamper, to seiere og to tap og plassert seg på fjerde plass i divisjonen.

Jeg har fått sett flere kamper med Gutter 13, og er imponert over måten de gjennomfører kampene på. Ballen går langs bakken, mange pasninger og flere bevegelser uten ball. 
Laget i første divisjon har også testes seg mot Brann. De kom til Myrane med 21-0 på to kamper og reise hjem med 23-1 i målforskjell etter møtet med Askøy. 
Brann vant fortjent 2-1, men Askøy kjempet godt og var med på å skape en god kamp og hadde også sine muligheter.

### Jenter 14

Jentene spiller i første divisjon og møter de beste lagene i kretsen. 
Så langt på fire kamper har det gitt fire tap. 
De har spilt mot fire av de fem best plaserte lagene i divisjonen, så det blir spennende å følge utvilingen videre. 

Jeg fikk med meg deler av kampen mot Fyllingsdalen og synest at jentene viste god innsats og gode prestasjoner. Fyllingsdalen hadde stang inn, og AFK hadde litt stang ut. 


### Gutter 14

Her har vi med to lag. Et i første divisjon og et i tredje divisjon.
Tredje divisjonslaget har plasert jeg fint midt på tabellen med 1 seier, 1 uavgjort og 2 tap og en måforskjell på 14-13. 
De har spilt resultatmessig jevne kamper med toppen av divisjonen, og det virker som god matching for gruppen.
Her er neste hjemmekamp Søndag 10. mai klokken 14 på Myrane. Gleder meg!

Første divisjonslaget har plassert seg på på første plass med 3 seiere og 1 uavgjort. Uavgjort kampen kom mot Fyllingsdalen, som nok er et av de beste lagene i kretsen. 
Tirsdag 12. Mai tar de imot de som ligger på andre plass til kamp på myrane klokken 18:30. Gleder meg til den også!


### Gutter 16

Vi har hele tre lag med på Gutter 16. 2 lag i tredje divisjon og et lag i første divisjon.

De to lagene i tredje divisjon har gjennomført totalt 8 kamper og fått god matching. 
Lagene trener sammen, og spillerne spiller på begge lag. 
Trenere rapporterer om god progresjon i spillet og resultatene og prestasjonene viser også dette. 
Selv om det har blitt totalt 6 tap, har mange kamper vært jevne og med gode prestasjoner.

Laget i første divisjon hadde en tøff start med to store tap, men har prestasjonsmessig og resultatmessig gjort det bedre i de to neste, så her ser vi bare oppover på tabellen. 

Vi er heldig og har en spillergruppe med nesten 50 spillere med godt spenn i prestasjonsgrupper. Det er plass til alle og spillerne er med å gjør hverandre gode både på trening og i kamp. 
Oppmøte på treningene har vært jevnt bra og innsatsen på treningen har også vært god. 


### Gutter 19

Her er vi med et lag i andre divisjon og et lag i tredje divisjon. 

Tredje divisjonslaget har bare fått med deg to kamper, siden flere lag i divisjonen har trukket seg eller, flyttet kamper. 
Så langt har det resultert i en seier og 1 uavgjort og fjerde plass på tabellen. De som leder har spilt 5 kamper, så tabellen sier veldig lite enda :-)

Laget i andre divisjon har spilt fire kamper, to knepne tap og to seiere som gir 9-8 i målforskjell. 
Spillemessig har de vært førende i alle kampene, men som alltid er det desverre resultatet osm blir tellende til slutt. 

Flere av spillerne er også med rundt Senior gruppen, så her får de god matching på flere nivåer.


### Senior

A-laget har startet med 1 seier, 1 uagjort og 1 tap og passert seg på midt på tabellen så langt. 

B-laget har gjennomført hele fem kamper, 3 seiere, 1 avgjort og 1 tap, som så langt gir andre plass i 7 divisjon avdeling 3.

Det er mange unge spillere med rundt begge senior lagene våre og historien fra 2014 viste en klar stigning utover i sesongen. 
Legger vi det til grunn, har dette vært en bra start for Senior gruppen i AFK.


 




A-laget til Askøy Fotballklubb har for lengst landet på norsk jord etter en langhelg på treningsleir i London, England. 

A-laget har i år begynt å dele ut bøter på visse ting, hvor blant annet «forsentkomming» automatisk fører til 10 kr bot som går til sosiale formål for A-laget.
Med 27 spillere og 4 lagledere fra AFK som skulle møte mannsterke opp på Flesland klokken 07:00 torsdag morgen, vel, det måtte føre til en rekke bøter. 

Tross bøter på noen, var det kun selvinnsjekkingsmaskinen på Flesland som ikke var like glad for å være på Flesland denne tidlige marsmorgenen med en haug askøystriler. 
En spent gjeng med spillere fra alderen 16 og helt til slutten av 20-årene var forventningsfulle før møte med engelsk jord, og fotballfilosofi.

![En fornøyd gjeng etter finalen var over](http://www.askoyfk.no/images/20150403_HeleGjengen.JPG)
 
Fremme på hotellet, Jurys Inn i Croydon, Sør-London ble vi møtt av Sara, representant fra Sportsadventure, som organiserte hele treningsleiren for oss. 
Her ble vi fortalt at det var bare til å skifte til treningstøy, for nå var det rett på treningsfeltet. Vi lå ikke på latsiden med andre ord. 
På leiren skulle vi trene på Tooting & Mitcham United sitt treningsanlegg. 
En semi-profesjonell klubb som spiller i divisjon sør i Isthmian League. 
Treningsfasilitetene bestod av 2 kunstgressbaner, og godt oppdatert treningsutstyr. 
Ben, en trener fra Crystal Palace Academy, ledet treningene med god hjelp fra en ung keepertrener, og en spiller som er i Crystal Palace Academy.

![Treningstedet](http://www.askoyfk.no/images/20150403_WelcomeToTootingMichamUnited.JPG)

Første treningen ble et knallhardt møte med engelsk fotballfilosofi. 
Et A-lag som har hatt fokus på kondisjon i form av løpetreninger på Bergheim, og løpetester etter trening, møtte nå en treningsstil som krevde både konsentrasjon og god kondisjon. 
Ben var imponert over innsatsen, tempoet og engasjementet, men vi kan ikke legge skjul på at 2-timers økten hadde tappet oss for krefter. 
Det var med andre ord en sliten gjeng med gutter som returnerte den kvelden. 

Vi fikk frie tøyler resten av kvelden, og vanligvis ville man gått på både shopping, og gjerne restaurant, men det er ikke å ta hardt i når jeg sier at samtlige spillere og ledere var i seng rundt 22-tiden.

![Treningstedet](http://www.askoyfk.no/images/20150403_Lunch.jpg)

 
Dag 2, og vi skulle møte til frokost kl 08:00. Det ble et par bøter på noen av guttene som kanskje sto litt for lenge i dusjen, eller som ikke kom seg opp fra sengen. 
Vi ble hentet kl 09:00 av 2 minibusser. Det var duket for 2 2-timers økter. 

I første økten var det fokus på det tekniske, og både trenere og spillere dro svært mye nytte av spesielt denne treningsøkten. 
Man så at øvelsene som ble gjennomført, er noe som vi har prøvd på hjemme, men som her ble formidlet på en helt annen måte. Vi skulle for eksempel spille 3 lag i et område, med 2 baller på hvert lag, og sentre til de som var på samme lag. Her ble vi fortalt at vi IKKE hadde lov til å snakke. Dette førte til at man automatisk måtte løfte blikket, og orientere seg. Vi fikk så beskjed om å overdrive så mye som mulig, og kreve ballen hver gang. 
Dette har vi jobbet med hjemme, men som sagt, trener Ben formidlet det på en helt annen måte., som kanskje fikk oss alle til å tenke litt mer over det.

Del 2 av treningen kom etter en kjapp lunsj på stadionet til Tooting & Mitcham United. 
En viktig pause for en relativt sliten gjeng. 
Med fornyet energi i form av pasta, kylling og frukt var det tid for den aller siste treningsøkten med Ben. 
Nå ble vi delt inn i 4 lag for litt spilling, før vi gikk over til formasjonstrening. 
Her ble vi delt inn i 3 lag, hvor vi KUN skulle trene på forskjellige scenarioer i kamp. 
Hvordan spiller man seg ut med et motstanderlag som legger presset høyt, eller hvordan skal midtbanespilleren bevege seg når en av forsvarsspillerne mottar ballen. 
Begge eksempler på 2 av 6 scenarioer som Ben drillet med oss. 
Alle 6 ble gjennomført uten press, så her var det å ha 100 % fokus, fordi enhver feil ville bli veldig synlig. 
Treningsperioden med Ben ble avsluttet med spill 11 mot 11. 
Her fikk vi beskjed om å prøve å ta nytte av alt vi hadde lært på disse 6 timene vi hadde hatt med Ben. 
Tross slitne bein, var ikke spillet så ille, og en god del bevegelser og mål skimtet frem.
 
Etter lørdagens 2 treningsøkter reiste man samlet inn til London for shopping og bespisning. 
På treningen tidligere på dagen var det flere spillere som gav uttrykk for trøtte bein, og det var derfor fascinerende å se en del spillere returnere til hotellrommet med både 7 og 8 shoppingbager.

Lørdagen kom, og det var kun fotballkamp og felles middag som sto på menyen. 
Turen bar til Griffin Park for å se på londonderbyet Brentford-Millwall. 
En gammel og klassisk stadion som får pompøse og moderne stadioner som Emirates og Camp Nou til å virke som alt annet enn fotballstadioner. 
Vi levde det klassiske supporterlivet i England. 
Kampen forspilte seg til å bli mer spennende enn antatt. 
Brentford kjemper om opprykk til Premier League, og Millwall kjemper for å unngå nedrykk. 
Brentford presset godt på, men Millwall gikk noe ufortjent opp til en 0-1 ledelse, og midtveis i 2.omg opp til 0-2. 
Den mye omtalte Millwall fansen med sine karismatiske feiringer så ut til å kunne ta 3 poeng med hjem, og det hele så håpløst ut for Brentford. 
Dette var helt til Brentford fikk straffe i det 84 minutt, og scoret. 
Det var kamp igjen, og Brentford klarte å kjempe seg tilbake med enda et mål i det 90 minutt, og det endte med poengdeling. 
En meget fornøyd gjeng reiset hjemover etter en fantastisk fotballopplevelse med 2 lag som overrasket med godt spill. En kamp å huske!

Senere på lørdagskvelden hadde man felles middag på Pizzaekspressen, hvor spillere og ledere endelig kunne roe ned, og slappe av sammen med fintøyet på, og en hel pizza hver. 
Det var dog tidlig i sengs, for dagen etter var det duket for kamp.

![Lag1](http://www.askoyfk.no/images/20150403_AFK1.jpg)

Søndagen kom, og nå var det «matchday». 
Gruppen ble delt inn i 2 lag, og vi skulle begge spille mot hvert vårt akademilag. 
Begge lag var veldig giret for kamp, og vi var tydelig på at om vi skulle ha noen sjans, så måtte vi knalle til i duellene. 
Begge kampene gikk utrolig bra, hvor det ene laget vant 2-1, og det andre laget spilte 2-2. 
Askøystrilene hadde markert seg mot engelskmennene, og en meget suksessfull treningsleir ble avsluttet med positive resultater. 

![Lag2](http://www.askoyfk.no/images/20150403_AFK2.jpg)

Etter kampen ble vi værende på en pub for å se 2 lag som tydeligvis spilte i Premier League, men ellers var det 2 lag som ingen spesielt brydde seg om. 
Ryktene går om at det ene laget kommer fra Manchester, og det andre fra Liverpool. 
Begge lag har visstnok røde drakter som hjemmedrakt, og det var visstnok en Steven Gerrard som fikk rødt kort etter 48 sekunder på banen. 
Det var som sagt ingen spesiell storkamp. 
Guttene hadde fullt fokus på en kamp som ble spilt seinere på dagen. 
Uheldige omstendigheter skulle ha det til at vi satt i bilen på vei opp til flyplassen når 1.omgangen forspilte seg, og 2. omgangen fikk vi heller ikke med oss, da Gatwick flyplass ikke kunne tilby å vise skikkelig fotball.
Guttene var skuffet over at de ikke fikk med seg Chelsea-Hull, men resultatet la et plaster på såret. 

Flesland og Askøy fikk 31 karer fra Askøy fotballklubb hjem med en fantastisk treningsleir i bagasjen. En 
tur hvor trening og samhold er 2 nøkkelord. 
En tur hvor vi alle, om ikke utviklet oss, ihvertfall fikk en pekepinn på hor vi må være, og hvordan vi skal kunne trene for å bli ENDA bedre.
 
En stor takk til Askøy Fotballklubb som la opp til at dette var mulig, og en stor takk til de 4 laglederne som for lengst har lagt fotballskoene på hyllen, og utviklet en pondus siden deres siste aktive fotballkamp. 
Ledere og spillere la opp til at dette ble en positiv opplevelse!

Ole Martin Aabrek Ness

Spillende reporter
