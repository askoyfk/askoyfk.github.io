---
title: Treningstider for Vinteren 2016
layout: page
---

## Det blir nye treningstider fra 01.11.2015

Sesongen nærmer seg slutten. Askøy Fotballklubb har hatt mange veldig gode prestasjoner i 2015, som allerede har gitt oss gode resultater. 
Mange av lagene kjemper i toppen av sine respektive avdelinger. 
Det er veldig gøy å "lese" tabeller for tiden som sportslig ansvarlig i AFK. 

Det er også veldig kjekt at mange av ressurspersonene som har vært med å skape disse prestasjonene også blir med oss videre i forskjellige roller.
En stor takk til dere fra hele klubben!

Sesongen avsluttes i månedsskiftet oktober/november, og vi starter opp med nye treningstider for vinteren 2015/2016 fra og med 1. november. 
Det vil være noen kamper første uken i november, men disse vil vi håndtere for de som blir berørt av det.

Normalt tar også noen lag pause like etter serien er avsluttet fra trening. Fordelingen av treningstid vil være basert på gruppene som vil gjelde for 2016, slik at Guttelaget vil være medlemmer født i 2000 og 2001. 

Vi kommer til å sette opp møter i forkant av nye treningstider for alle trenere og ressurspersoner. Disse er planlagt i uke 43 (19.10 - 25.10), og innkalling vil komme i veldig nær fremtid. 
Foruten om treningstider, vil vi også informere om/diskutere andre relevante temaer.

Vi håper å sende ut forslag til treningstider allerede i uke 42 til alle som vi diskuterer og avklarer på møtene i uke 43.

Ta gjerne kontakt direkte på e-post hvis det er spesielle hensyn vi må ta for enkelte lag.


Sportslig hilsen

Kjetil Sørtun

