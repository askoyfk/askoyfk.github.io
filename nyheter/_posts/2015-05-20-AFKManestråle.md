---
layout: page
title: Månestråle i Erdal Cup
author: Frode Fjell, Trener
---

### Stor idrettsglede på Erdal Cup for AFK Månestråle.

AFK Månestråle er våre yngste jentespillere født i 2008  (noen i 2009). 
I år var vi påmeldt til Erdal Cup for første gang med 2 lag (7 spillere på hvert lag). 
Søndag 19. april skulle jentene få bryne seg på andre jentelag fra øyen. 
For alle som har vært med på Erdal Cup tidligere er jo blitt  vant med dårlig vær og kald vind, men ikke denne gangen. 
I år skinte solen fra skyfri himmel og den kalde vinden var bort vekk. 
Første lag ut var Månestråle A. De møtte Follese Barcelona. 
Så var det Månestråle B mot Vestsiden Lilla. Litt store baner gjorde at jentene ble veldig trøtte og veldig tørste. 
Godt at de kunne stoppe med mor og far og ta seg litt drikke av og til (selvfølgelig mens kampen pågikk). 
Månestråle A møtte Hetlevik i sin andre kamp og Vestsiden Hvit i sin siste kamp. 
Månestråle B møtte ASK Barca og Erdal Rosa.

Mellom kampene var det tid for brus, pølser, toast, is og selvfølgelig litt leking på banen. 
Her lekte de med gutter fra klassene sine eller med venninner fra barnehagen som spilte på andre lag. Her var gjensynsgleden stor. 

I kampene jobbet jentene flittig, de scoret mål, slapp inn mål og uansett om det ble tap eller vinn var de like glade etterpå. 
Da jentene hadde spilt sin siste kamp var de slitne, men da gjorde det godt med fine pokaler og diplom.

Trenerne takker jentene som var så flinke og selvfølgelig ros til alle foreldrene som var med å hjalp litt til, heiet og klappet for alle jentene som storkoste seg i solen på Erdal kunstgress.  

####Oppvarming mellom kampene
![Månestråle B](http://www.askoyfk.no/images/20150419_Manestrale_Oppvarming.jpg)
    
####Månestråle A - Fornøyde jenter med pokal.
![Månestråle A](http://www.askoyfk.no/images/20150419_Manestrale_A.jpg)
 
####Månestråle B - En superfornøyd gjeng.
![Månestråle B](http://www.askoyfk.no/images/20150419_Manestrale_B.jpg)

Frode, Øyvind og Kim.
