---
title: Forelesning om fysisk trening
layout: page
---

AFK inviterer til et 2 timers seminar i klubbhuset hvor tema vil være styrke, spenst, hurtighet og utholdenhetstrening rettet inn mot fotballspillere. 

Vi håper at seminaret kan være nyttig for trenere som har spillere i alle aldre! 

De første årene vet vi trenere at vi trenger all den tid vi har til lek med ball, men det går an allerede for 7-8 åringer å flette inn elementer av fysisk trening som vil gi dem bedre bevegelighet og kroppskontroll, som igjen vil gjøre dem bedre forberedt til fysisk trening når de blir eldre.

Foreleser er Rune Soltvedt. 

Rune er utdannet fysioterapeut med hovedfag i fysisk trening fra Norges Idrettshøyskole. Han har de siste 15 årene jobbet i treningsbransjen, og var i perioden 2000 – 2005 ansatt på Toppidrettssenteret i Oslo hvor han jobbet med mange av våre beste utøvere innen fotball, hockey, håndball, alpint etc.... 

Rune har også spilt både aldersbestemt og a-lagsfotball for Follese og Florvåg.


### Program:

### Gjennomgang av de 5 treningsprinsippene og ser på hvordan de brukes når vi planlegger treningen:

* Prinsippet om spesifisitet – trene mest på det en skal bli god på
* Prinsippet om belastning og tilpasning – intensitet vs restitusjon
* Prinsippet om progresjon – hvordan vi manipulerer og tilpasser intensitet
* Prinsippet om variasjon – varierer vi treningen for lite eller for mye?
* Prinsippet om kontinuitet – trening er ferskvare...

### Utholdenhetstrening i fotball
* Vi ser spesifikt på utholdenhetstrening for fotball, viser eksempler på ulike typer intervaller og hvordan vi styrer treningen i samsvar med de 5 treningsprinsippene.

### Styrke, spens og sprint
* Vi ser på styrke, spenst og sprint trening, viser eksempler på ulike øvelser og hvordan vi styrer treningen i samsvar med de 5 treningsprinsippene. 


Vi tror dette vil være interessant for mange trenere på alle nivåer i klubben og har satt opp to kvelder

* 18.11 fra 18 – 20, i hovedsak for barnefotball gruppen
* 24.11 fra 18 – 20, i hovedsak fra ungdomsfotball gruppen

Vi har ca 30 plasser til hver gang, så det er første mann/kvinne til mølla. 

Påmelding skjer med å sende en e-post til kjetil.sortun@askoyfk.no med tittel "påmelding forelesning fysisk trening" og med info om hvem du er, hvilket lag du trener rundt og hvilken dag du kommer. Blir den ene dagen full, flytter vi til den andre dagen. 
Blir begge dagene helt full, finner vi en løsning.

