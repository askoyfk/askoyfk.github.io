---
layout: page
title: Styret i AFK
permalink: /styret/
---

---
### Referater fra møter 2015

* [Styremøte 08.09.2015](http://askoyfk.no/styret/20150908)

---

Styret som ble valgt på årsmøtet i februar er sammensatt av noen gamle og noen nye medlemmer. AFK er en stor klubb og det er sikkert ikke alle som kjenner verken de nye eller gamle ansiktene i styre. Her er en liten introduksjon av medlemmene.

---

###Frode Fjell, Styreleder
Frode er 46 år, bor i Solhola, gift og har 3 barn i alderen 7 til 16 år (1 gutt og 2 jenter). Frode har en aktiv fotballkariere litt tilbake i tid, og har spilt aktivt fortball i Hald, Nest (nå Nest-Sotra), Straume FK (nå endel av Sotra Sportsklubb) før han forlot Sotra og flyttet til Askøy. I AFK har Frode vært aktiv i flere roller utenfor banen fra ca 2007. Først som foreldretrener på guttesiden og senere mer knyttet opp mot styre og administrasjon. Frode sitter i styret for tredje året, og har sitt andre år som leder for styret. Han er aktiv trener i barnefotballen for Jenter 2008.

Frode jobber til daglig som avdelingsleder/prosjektleder i et selskap som leverer pumpe/kompressorsystemer til oljeselskapene.

Favorittlag er AFK, Brann og Liverpool. De som kjenner Frode, beskriver han gjerne som bestemt og handlekraftig med et glimt i øyet.

---

###Silje Guleng, nesteleder
Silje er 39 år, gift og har 3 barn i alderen 9 til 14 år (1 gutt og 2 jenter) som spiller på 6 forskjellige lag i AFK og Askøy Sportsklubb. Hun ble aktiv i klubben i 2007 da elste jenta på 7 ikke trivdes på guttelaget og vi måtte ta noen grep for å starte jentelag i den årsklassen. Nå er hun hjelpetrener for Jenter 2006. Silje har og har hatt mange forskjellige oppgaver i løpet av sine 4 år som styremedlem, blant annet fotballskolen og ungdomsutvalget. 

Silje har mange jern i ilden, og jobber til daglig som kurs og bookingansvarlig på Solvik syn og mestringssenter på Ask. På fritiden blir det mye fotball, i tillegg til lokalpolitikk. Silje har et stort engasjement for alt hun bruker tid på.

Silje heier på de blå fra Manchester (City) og AFK/ASK, Brann. 

---

###Arild Hjelle
Arild er 42 år, gift med Bodil og har tre barn i alderene 6 til 17 år (2 gutter og 1 jente). Han er lærer ved Erdal Ungdomsskole, kontaktlærer og MOT- informatør, og studerer veiledning sammen med Anne Grete. 

Arild kommer opprinnelig fra Gloppen og har drevet med friidrett selv. Han har vært involvert i fotballen siden eldstemann begynte i første klasse og er for tiden foreldrekontakt for Jenter 2001. Han jobber hardt for at siste tilskudd i familien også skal starte fotball i AFK når tiden er innen.

Er lidenskapelig opptatt av fotball, og AFK jenter 2001 og Man United er like viktig!

---

###Kjetil Sørtun, Sportslig leder
Kjetil er 44 år, bor i Solhola, gift og har 4 gutter i alderen 5 til 19 år. Han ble med i klubben først som foreldre når eldste sønnen begynte å spille fotball for 13 år siden, og ble senere hjelpetrener og trener for samme lag frem til han ble juniorspiller. Etter det har Kjetil vært tilknyttet gutter og junior lag i klubben med hovedfokus på fysisk trening. Av sportslig bakgrunn har han drevet aktivt med TaeKwon-Do på internasjonalt nivå og fotball på hobby nivå. 

Til daglig (når han ikke er på Myrane) jobber han som leder i et IT-selskap som leverer løsninger til skandinaviske banker. 

Kjetil holder med (i prioritert rekkefølge) følgende lag: AFK, Brann, Manchester United, Barcelona, men først og fremst med god fotball og gode prestasjoner, positive opplevelser og engasjement.

---

###Anne Grete Elgsås Nilsen
Anne Grete bor på Øvre Kleppe, gift og har to veldig aktive barn i klubben (Guttelaget og Jenter 01). Anne Grete har en lang historie i AFK helt tilbake til AFK ikke eksisterte. Hun har spilt aktiv i Kleppestø Idrettslag og har tilbrakt mange timer på Myrane Grus, Myrane Krøllgress og Myrane Kunstgress både som spiller, foreldre, trener og foreldrekontakt. Anne Grete har også de siste årene vært aktiv med å bistå rundt turene våre til Lærum Cup i Sogndal og AFK sin julecup.

Anne Grete jobber til daglig som adjunkt på Hop Skole og studerer for å bli en enda bedre lærer ved siden av jobben.

Vi kjenner Anne Grete som engasjert og du skal ikke bli overrasket hvis du hører henne på tribunen på en AFK kamp, nesten uansett hvor den går.

---

###Trond Marøy, Varamedlem
Trond er 40, gift med Mona og har to gutter på 8 og 11 år. Begge guttene er aktive spiller for AFK. Trond er opprinnelig fra Alversund, etter noen år i Bergen, valgte han riktig i 2010 og flyttet til Stongafjellet. Trond har vært fotballspiller for NBK (Nordhordaland ballklubb). I AFK har han bidratt med fotballkunnskapene som hjelpetrener for Gutter 2004. Han gjør også en veldig viktig jobb for AFK rundt barnefotballen med god støtte fra andre sentrale personer i klubben.

Til daglig jobber Trond som Strategic Sourcing Manager for Teknologi og Utviklingsavdelingen og er utdannet Ingeniør. 

Trond bruker ledig tid om sommeren til å sykle (også til og fra jobben) og om vinteren til å stå i ski løypene.  

---

###Ole Martin Aabrek Næss, Varamedlem
Ole Martin er født i 1996 og har spilt på alle aldersnivå i AFK og er i dag aktiv på A-laget til klubben. Ole går siste året på Askøy Videregående Skole og er russ våren 2015. Ole har vært aktiv i forskjellige verv i klubben fra ungdomsutvalget, dommer og spiller. Noen pokaler har det også blitt i løpet av tiden i AFK. 

I 2013/2014 var Ole Martin utvekslingsstudent i USA og har også planlagt å tilbringe tid i USA etter russetiden for å jobbe i Orlando, Florida. Han har også tid til å jobbe ved siden av skole, trening og venner.

Ole Martin har et stort hjerte for fotball, både som spiller, men også som tilskuer. Vi har sett han flere ganger på TV som ivrig Brannsupporter og han tar gjerne turen til London for å se kamper med favorittlaget Chelsea. 

Ole Martin er en viktig del av styret og bidrar med mye kunnskap og forståelse inn i diskusjonene vi har i styret.

---

#
 